# Çiğdem Toker

### Yayımlanma tarihi: 2024-10-30

# Yaz saati işkencesi


### Vatandaşın elektrik faturalarının bir de kalıcı yaz saati yüzünden yükselecek olması da ücret artışlarının enflasyonist etki doğuracağını vaaz edenlerin umurunda değil. Niye olsun? Değil mi ki söz konusu olan vatandaş?


### Elektrik tüketimi artıyor


### Biyolojik saat bozuluyor

Kalıcı yaz saati, çalışma hayatında da olumsuz etkiler doğuruyor. Türkiye’nin batısında sanayi kentlerinde yaşayan ve çalışan işçiler, mesai başlangıcına yetişmek için güne karanlıkta başlayıp yollara dökülüyor.

Güne karanlıkta başlamanın sokağa karanlıkta çıkmanın insan sağlığı üzerindeki olumsuz etkileri de yıllardır dile getirilmesine rağmen, bu da aynı kararda değişiklik yapmaya yetkili olanların umurunda olmadı.

Enerij Bakanı Alpaslan Bayraktar geçen yıl bakanlık bütçesinin görüşüldüğü TBMM’de, kış saati uygulamasına geçilmeyeceğini söylemiş, ısrarlı sorular üzerine, şu enteresan açıklamayı yapmıştı:

“

Türkiye’de, İstanbul’da güneş saat 08.20’de ağarıyor, Paris’te saat 08.34’te, Berlin’de yine sekiz buçukta güneş ağarıyor; oralarda hiçbir problem olmuyor, bizde neden problem oluyor, anlamakta güçlük çekiyorum."

Enerji Bakanlığı, kalıcı yaz saati uygulamasına dayanak olarak, 20 Kasım 2015 tarihinde İstanbul Teknik Üniversitesi ile yapılan protokolü gösteriyor. Bu protokol kapsamında yaz saati uygulamasının enerji verimliliğine etkisinin araştırıldığını içinde psikolojik danışmanlık ve rehberlik bölümü uzmanları, sosyologlar ve diğer teknik ekibin yer aldığını bildiriyor. Ama ne hikmetse Albayrak ve ondan sonra gelen hiçbir Enerji Bakanı, hepimizin hayrına olduğunu iddia ettikleri bu raporu ve heyetteki isimleri kamuoyuna açıklamadı.

Hatta önceki Enerji Bakanı Fatih Dönmez, bu konuda CHP’li yerel yönetimlerden yükselen eleştirilere “Herkes kendi işiyle meşgul olsun” diyecek kadar da vatandaşa tepeden bir bakış sergilemişti.


### Kimler

Kalıcı yaz saatinde inat eden karar vericilerin, bu karar ile kayırdığı şirketlerin bir kısmı (Cengiz Limak, Kolin, Türkerler) aynı zamanda büyük ulaştırma ve altyapı projelerini gerçekleştiren müteahhitlik şirketlerinin grubunda yer alan şirketlerden oluşuyor. Yanı sıra, Sabancı, Zorlu, Aksa gibi sanayi grupları ile Çalık, Aydem şirketleri de Türkiye’nin birkaç ili içine alacak biçimde gruplanmış bölgelerin elektrik dağıtımı yapıyor.

Vatandaşın elektrik faturalarının bir de kalıcı yaz saati yüzünden yükselecek olması da ücret artışlarının enflasyonist etki doğuracağını vaaz edenlerin umurunda değil. Niye olsun? Değil mi ki söz konusu olan vatandaş? Yaz saati işkencesine de müstahaktır. Hem ne diyordu o şarkı, ‘Her şey sermaye için sevgilim.’

