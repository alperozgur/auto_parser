# Çiğdem Toker

### Yayımlanma tarihi: 2024-11-27

# Kirazlı-Halkalı hattı ihalesi nasıl üçe katlandı?


### İBB’nin, AKP döneminde başlanıp bitirilemeyen, değiştirilen usuller, mahkemeler, iptallerle daha sorunlu bir hale dönüşmüş bir ulaşım projesi hakkında, kamusal ağırlığını kamu kaynakları dikkate alarak kamuoyunu ayrıntılı biçimde bilgilendirmesi gerekir


### İki iptalden sonra


### Alpkökin: İkisi iki bambaşka ihale

İBB Genel Sekreter Yardımcısı Dr. Pelin Alpkökin'e sordum.

Alpkökin'e Raylı Sistemler Dairesi ile Çevre Koruma ve Kontrol Dairesi bağlı, İnşaat mühendisi ve akademisyen olan Alpkökin ile yerel seçimler öncesinde yine AKP’nin yönettiği dönemde İBB’nin açtığı, yarım kalan önemli metro ihaleleri üzerine konuşmuş ve aldığım cevapları yazmıştım.

Alpkökin, Kirazlı-Halkalı hattı için nisan ayında yapılan ilk ihalenin, tasarruf tedbirleri dolayısıyla iptal edildiğini teyit ediyor. Ancak o ihaleyle son ihale arasındaki üç kata yakın farkı “İkisi bambaşka ihaleler. Kapsam tamamen değişti. Maliyet de buna göre değişti elbette” yanıtını veriyor. Son ihaleyle birlikte Kirazlı-Halkalı hattının, önceki ihalelerde olmayan özelliklerle çok kapsamlı bir yapım işine dönüştüğünü vurguluyor. Bu gelişmenin nedenini ise “Makam’ın tercihi” olarak açıklıyor. Alpkökin bir mühendis olarak, İstanbul’un çözüm bekleyen ulaşım sorunlarını, daha fazla gecikmeden çözmenin en önemli konu olduğunu belirtiyor.


### 422 milyon euro borçlanma anahtar

Aslında Kalyon-Özgün ortaklığının en düşük teklifi verdiği bu son ihalede, Kirazlı-Halkalı hattının proje içeriğindeki değişim hakkında, İBB Meclis kasım ayı toplantılarının üçüncü oturumundan da biraz fikir edinmek olası görünüyor.

O toplantıda İBB Mali Hizmetler Dairesi Başkanlığı Finansman Şube Müdürlüğü’nün dış borçlanma talebinin görüşüldüğü haberlere yansımıştı. “İBB Kirazlı-Halkalı Metro Projesi İçin 422 Milyon avro Borçlanacak” başlıklı Dünya gazetesinde yayımlanan 14 Kasım tarihli haberin linkini ilgilisi için paylaşıyorum.

İBB’ye Kirazlı-Halkalı metro hattı için 422 milyon euro borçlanma yetkisi veren madde oybirliğiyle kabul edilmiş. İhalenin de bu oylamadan birkaç gün sonra yapıldığını hatırlatalım.

Dolayısıyla İBB’nin euro borçlanma yetkisini Meclis onayına getirmesi, bu yetkiyi oybirliğiyle alması, hemen sonra ihale yapması, bu süreçte uluslararası finansman katılımı kadar, siyasal alanda bazı uzlaşılar olduğunu da akla getiriyor.

İBB’nin, AKP döneminde başlanıp bitirilemeyen, değiştirilen usuller, mahkemeler, iptallerle daha sorunlu bir hale dönüşmüş bir ulaşım projesi hakkında, kamusal ağırlığını kamu kaynakları dikkate alarak kamuoyunu ayrıntılı biçimde bilgilendirmesi gerekir.

