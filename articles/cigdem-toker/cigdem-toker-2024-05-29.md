# Çiğdem Toker

### Yayımlanma tarihi: 2024-05-29

# Aydın Denizli otoyolu nereye uzanıyor?


### Milletin cebinden beş kuruş çıkmadan yapıldığı söylenen projelerden biri olan Aydın-Denizli otoyolunun finansman maliyetini eninde sonunda kim ödüyor olabilir? Eşsiz tarım ürünlerinin yetiştiği ovaları kalbinden hançerleyen bir KÖİ projesi yapılsın diye biz vatandaşlar olabilir mi? Milletin sırtına yıkılacak yüzlerce milyon Euro finansman... Milyarlık sermaye arttırımları... Ama işçiye yevmiye yok



Bir KÖİ (Kamu Özel İşbirliği) projesi olan Aydın-Denizli otoyol inşaatı, son günlerde yevmiye ve fazla mesai paralarını alamayan, alamadığı gibi taşeron şirket tarafından -çalışma hayatında "yüz kızartıcı suç" olarak bilinen- "kod 46" ile işten çıkarılan işçilerin direnişiyle gündemde.

Aydın-Denizli otoyol inşaatını Yap İşlet Devret modeliyle yani -ayrıntılarını aşağıda açacağım- araç geçiş garantili sözleşmeyle Fernas Otoyol İşletmesi A.Ş yapıyor.

Fernas Otoyol A.Ş'yi, Aydın-Denizli otoyol ihalesinin ardından (Ekim 2020) Batman Ticaret Sicili'ne kayıtlı Fernas İnşaat kurmuştu.

Burada bir hatırlatma:

Yap İşlet Devret yasasına göre yapılmış ihaleyi kazanan şirketin, ihaleyi yapan kamu kuruluşu ile "uygulama sözleşmesi" imzalayabilmesi için, "özel amaçlı şirket" adı verilen ve amacı sadece ilgili projeyi yapmak olan bir şirket kurması gerekiyor.

"Uygulama Sözleşmesi" diye söz ettiğim de hani senelerdir "ticari sır" diye hepimizden saklanan, içinde Euro ve USD üzerinden muhtelif garantiler verilen, uğruna her sene bütçeden ciddi kaynaklar ayrılan, o meşhur gizemli metinler oluyor.


### Vekil şirketine araç geçiş garantileri

Gelelim şirkete.

Fernas Otoyol A.Ş'nin dört yıl önce kurucusu olan Fernas İnşaat'ın bu süreçteki yönetim kurulu başkanı ve genel müdürü, şu anda AKP Batman Milletvekili olan Ferhat Nasıroğlu'ydu. Nasıroğlu, bölgesinde tanınmış, çok sayıda şirketi olan, futbol kulübünü destekleyen bir iş insanı.

Nasıroğlu, 30 Aralık 2022 tarihli Ticaret Sicil Gazetesi'nde yayımlanan karar ile yönetim kurulu başkanı ve genel müdür olarak Fernas İnşaat şirketini temsil etmeye yetkili olarak belirlenmişti.


### Seçimden sonra bıraktı

2023 Mayıs ayındaki seçimde Batman'dan milletvekili seçilince şirketteki görevini -aslında olması gerektiği gibi- bıraktı.

Fernas İnşaat'ın 17 Temmuz 2023 tarihli Ticaret Sicili'nde yayımlanan kararıyla Ferhat Nasıroğlu'nun yönetim kurulu üyeliği ve genel müdürlük görevinin sona erdiği, yerine Leyla Nasıroğlu Bilgin'in getirildiği görülüyor.

Ama bu Fernas'ın Ferhat Nasıroğlu'nun isim ve soy ismindeki hece ve harflerden oluştuğu gerçeğini değiştirmiyor. (Öte yandan kendisi sosyal medya hesabına bakıldığında hemşehrisi Mehmet Şimşek'in bakanı olduğu Hazine ve Maliye Bakanlığı'nın tasarruf tedbirleriyle ilgili açıklamalarını paylaştığı görülüyor.)


### Sermayeyi 7.1 milyar TL'ye çıkardı

Fernas Otoyol İşletmesi A.Ş, birkaç gün önce sermaye arttırımına gitti. Ticaret Sicil Gazetesi'nin 25 Mayıs tarihli sayısında yayımlandı. Şirketin 6 milyar 265 milyon TL olan sermayesi 7 milyar 110 milyon 150 bin TL'ye yükseltildi. (Yükseltilen tutar, 845 milyon 150 bin TL.)

KÖİ projesi için kurulan bu şirketin asıl büyük sermaye arttırımı, bundan altı ay önce yapıldı. Şirket 2023 yılı sonunda, beşe katlayarak 1 milyar 245 milyon TL olan sermayesini 6 milyar 265 milyon TL'ye yükseltmişti.

Peki bunda ne var değil mi? Bu sermaye arttırımları, bu tip büyük ölçekli KÖİ projelerinde olması gereken, olağan adımlar.

Ancak olağan olmayan şey ne biliyor musunuz?

Otoyol yapan bir şirket bu kadar büyük sermaye arttırımlarına gidebilecek mali yeterliliği varken, dahası Hazine, bir milletvekilinin vaktiyle kurduğu, halen de aile bireylerinin yönetimde olduğu şirkete araç başına 5 Euro/cent garanti verebilirken, o otoyolun inşaatında, Fernas'ın taşeronu, başka deyişle alt yüklenicisi olan bir şirkette çalışan işçilerin paralarını alamaması.




### KÖİ taşeronluğu ve kod-46 ile çıkarmak

Paralarını talep ettikleri için işten çıkarılmaları.

Bu çıkarma sırasında da "kod 46"nın kullanılması.

"Kod 46" çalışma mevzuatında bir kanun maddesine karşılık geliyor.

O kanun maddesinde bu durum "İşçinin, işverenin güvenini kötüye kullanmak, hırsızlık yapmak, işverenin meslek sırlarını ortaya atmak gibi doğruluk ve bağlılığa uymayan davranışlarda bulunması" olarak tanımlanıyor.

İşçinin, işverenin güvenini kötüye kullanmak, hırsızlık yapmak, işverenin meslek sırlarını ortaya atmak gibi doğruluk ve bağlılığa uymayan davranışlarda bulunması" olarak tanımlanıyor.

İnşaat ve Yapı İşçileri Sendikası (İyi Sen) Genel Başkanı Hasan Kırlangıç'ı aradım ve Aydın-Denizli otoyol inşaatında direniş yapan işçilere yevmiyelerinin ödenmeme öyküsünü sordum.

Kırlangıç, taşeron şirket (İnceoğlu) tarafından işçilere Nisan ayı ödemesinin yapılmadığını, "Cuma" diye söz verilip ertesi pazartesi ödeme yapılmayarak SMS'le kod-46'dan çıkış verildiğini söyledi. İşçilerin şantiyeye gittiğinde Jandarma güçlerinin çağrılmış olarak orada beklediğini anlatan Kırlangıç, "Sorun nasıl başladı. Gerekçe olarak ne gösterildi?" soruma şu karşılığı veriyor:


### Hırsızlık varsa suçduyurusunda bulun!

İyi Sen Genel Başkanı Kırlangıç, işten çıkarmalar konusunda şu dikkat çekici soruyu da yöneltti:

İşletme süresi 17 yıl 9 ay 18 olarak duyurulan projede garantiye esas araç sayıları şöyleydi:

Kesim:

Aydın-Kuyucak (Garantiye esas uzunluk 65 km) için çift yönde 35 bin otomobil eşdeğer/ gün

Kesim:



Kuyucak –Denizli (garantiye esas uzunluk 85 km) için 32 bin otomobil eşdeğer/gün

Bu veriler esas alındığında, her bir yıl için birinci kesime 12 milyon 775 bin, ikinci kesim için ise 11 milyon 680 bin araç garanti hesabı ortaya çıkıyor.

Hatırlatmakta yarar var: 2021 yılı bütçe görüşmeleri sırasında (Kasım 2020) dönemin Ulaştırma ve Altyapı Bakanı Adil Karaismailoğlu, Aydın-Denizli Otoyolu'nun bakım ve işletme maliyeti, finans maliyeti, yenileme ve ağır bakım maliyetleriyle ilgili verileri kalem kalem paylaşmıştı.

TBMM Plan ve Bütçe Komisyonu tutanaklarına göre Ulaştırma Bakanı'nın konuşmasındaki ilgili bölüm şöyle:

